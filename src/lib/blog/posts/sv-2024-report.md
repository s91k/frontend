---
id: "sv-2024-report"
---

> **[Ny rapport: storbolagens klimatrapportering för 2024 data](/reports/2025-06-23_Bolagsklimatkollen.pdf)**  
>  

---

## TL;DR

- 235 storbolag står för **1 780 Mton** växthusgaser år 2024  
- Scope 1 och 2 minskar med **6%** respektive **14%**, men scope 3 ökar med **18%**  
- 128 bolag har vetenskapligt baserade mål enligt SBTi  
- Klimatkollens nya beräkningar visar att utsläppen globalt behöver minska med **12% per år**  
- Tre rekommendationer ges för bättre och mer transparent klimatredovisning

---

## Rapportens huvuddrag

I årets version av **Bolagsklimatkollen** analyserar vi tillsammans med 2050 Consulting klimatredovisningen för 235 storbolag under 2024, och jämför både utsläpp och rapportering med föregående år. Med hjälp av en ny beräkning, baserad på den globala koldioxidbudgeten, visar vi i vilken takt utsläppen behöver minska för att ligga i linje med Parisavtalet.

Urvalet baseras på vår storbolagslista på cirka 300 företag, inklusive:  

- Stockholmsbörsens Large Cap och Mid Cap  
- Större statliga bolag  
- Större kooperativa bolag  
- Stora onoterade bolag

Vissa företag har brutet räkenskapsår och har ännu inte rapporterat nya siffror. Ytterligare **26 bolag** rapporterar inga utsläpp alls.

Kvar är **235 bolag**, som tillsammans står för **1 780 Mton** växthusgaser 2024. Det motsvarar **35 gånger Sveriges** utsläpp, eller drygt hälften av hela EU:s. Fyra giganter rapporterar **1,2 miljarder ton CO2e**:  

- **ABB**  
- **Traton** (inklusive Scania)  
- **Volvo**  
- **Atlas Copco**

Observera att viss dubbelräkning sker eftersom företagen är delar av varandras värdekedjor, samtidigt som vissa utsläpp ändå inte fångas upp.

---

## Utsläppsutveckling

- **Scope 1** (egna verksamheten) minskade med **6%**  
- **Scope 2** (inköpt energi) minskade med **14%**  
- Tillsammans motsvarar det cirka **3 Mton**  
- Däremot ökade **scope 3** (värdekedjan) med **18%**, från **1 478 Mton 2023** till **1 750 Mton 2024**

---

## Rapportering och målsättningar

Positivt är att fler rapporterar i alla **15 scope 3-kategorier** utom kategori 8 (uppströms leasade tillgångar) och 13 (nedströms leasade tillgångar). **14 bolag** har rapporterat scope 3 per kategori för första gången. Att redovisningen blir mer heltäckande är viktigt eftersom **98%** av bolagens utsläpp handlar om just scope 3.

Glädjande nog har **128 av 235 bolag** antagna vetenskapligt baserade mål enligt Science Based Targets Initiative (SBTi). Dock har **9 bolag** dragit tillbaka sina mål, vilket är oroande.

---

## Kvalitetsbrister

Trots förbättringar finns fortfarande betydande brister:  

- bolagen följer inte alltid **GHG-protokollet**  
- vissa redovisar utsläpp i egna, otydliga kategorier  
- andra summerar scopen fel eller saknar summering  
- ibland saknas nedbrytning per scope eller kategori  
- ett bolag rapporterar till och med utsläppen i **gram (!)**

Det försvårar både förståelse och jämförbarhet.

---

## Klimatkollens beräkningar

Enligt Klimatkollens nya beräkningar, behöver utsläppen på global nivå minska med runt **12% årligen** för att klara **1,5°C**. 

Resultatet för de 235 bolagen visar att utsläppsminskningarna går på tok för långsamt – eller att minskningar i den egna verksamheten motverkas av rejäla ökningar i värdekedjan. 

Det är förstås mycket svårt att minska bolagens utsläpp med så mycket som 12 procent per år, inte minst i värdekedjorna där den egna rådigheten är mindre.  Men mer måste hur som helst göras för en trovärdig bana ner mot nettonollutsläpp.

---

## Tre rekommendationer från årets rapport

I årets rapport ger vi också tre rekommendationer för att växla upp redovisningen av klimatpåverkan för att öka transparensen och jämförbarheten – och samtidigt bidra till minskade utsläpp.

> **1️⃣ Har du inte börjat rapportera ännu — sätt igång.**  
>  
> Det gäller både stora bolag och mindre företag. Genom att beräkna utsläppen ni orsakar och ge tydlig information om hur ni arbetar för att minska dem, kan transparensen och jämförbarheten öka. Affärsbeslut tas på bättre grunder. Vad som mäts följs upp.

---

> **2️⃣ Förbättra er insamling och metod.**  
>  
> Det är viktigare än någonsin att visa klimatledarskap på riktigt – och för det krävs goda dataunderlag. Var tydlig med hur ni kommit fram till era siffror och följ GHG-protokollet, annars kan varken människa eller maskin följa ert arbete.

---

> **3️⃣ Se fördelarna med aktivt klimatarbete.**  
>  
> Med bättre data kan också underlaget för kommunikation stärkas och bli mer korrekt. Öppenhet och ärlighet kring både utmaningar och framgångar är viktigt för att undvika greenwashing och stärka varumärket.

---

*Läs gärna hela rapporten för en djupare genomgång!*